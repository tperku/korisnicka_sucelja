---
title: "EHF EURO M20: Hrvatska domaćin u siječnju 2021.!"
date: "2020-06-26"
---

Nakon što su Austrija i Italija (Innsbruck i Brixenn) nedavno odustali od domaćinstva Europskog juniorskog rukometnog prvenstva 2020. godine, Hrvatski rukometni savez se kandidirao za domaćinstvo tog natjecanja na osnovu međunarodnog tendera i uspio ga dobiti u konkurenciji uz Izrael i Italiju.

Prvenstvo će se održati od 07. do 17 siječnja 2021. godine u Poreču. To je sjajna prilika hrvatskim juniorima za još jedan iskorak i potvrdu vrijednosti na međunarodnoj sceni. Riječ je o igračima koji su prošle godine igrali kadetsko Svjetsko prvenstvo u Sj. Makedoniji gdje su osvojili 10. mjesto.

Podsjećamo, pravo nastupa na tom prvenstvu ima 16 reprezentacija. Hrvatska je svrstana u skupinu s Francuskom, Portugalom i Austrijom. Prvenstvo se prvobitno trebalo održati od 13. – 23. kolovoza 2020. godine u Italiji i Austriji (Innsbrucku i Brixennu). Nakon pandemije korona virusa, EHF je prvenstvo odgodio za period od 07. – 17. siječnja 2021. godine u Austriji i Italiji. Budući su te dvije države nakon svega, ipak odustale odustale od organizacije prvenstva, Hrvatska je ponudila najpovoljnije uvjete i uspjela dobiti to natjecanje na međunarodnom natječaju.

O svim detaljima više u danima koji slijede.
