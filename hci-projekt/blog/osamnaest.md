---
title: "Delegacija HRS-a na svečanosti INE u Vukovoj Gorici"
date: "2020-07-03"
---

INA je jedan od najdugovječnijih i najvjernijih poslovnih partnera Hrvatskog rukometnog saveza (HRS-a). Stoga je razumljivo da je delegacija HRS-a bila prisutna na svečanosti u Vukovoj Gorici. Predvodio ju je glavni tajnik HRS-a Damir Poljak, direktor marketinga Silvijo Njirić, direktor SEHA – Gazprom lige Siniša Ostoić, ali i hrvatski rukometni reprezentativac Zlatko Horvat.

Maloprodajno mjesto, kao i restoran, Vukova Gorica uvijek je bilo mjesto gdje su kupci napravili predah uz svježe pripremljenu hranu iz široke ponude asortimana Fresh Corner asortimana (od hamburgera preko hot doga i svježe salate do pekarskog asortimana).

Specifičnost novog i modernog Fresh Corner restorana Vukova Gorica je prošireni gastro prostor s fokusom na modernu kuhinju i restoran u kojem će kupci moći izabrati vrhunska i svježe pripremljena jela. INIinim kupcima već dobro poznata gastro ponuda bit će dodatno biti proširena menijem pod kuhačom gospodina Ivice Štrumla, kuhara s preko dvadesetak godina iskustva među koje se ubraja i iskustvo glavnog šefa renomirane Esplanadine kuhinje.

Još jedan od noviteta na odmorištu Vukova Gorica je i food-court dio odmorišta koji Fresh Corner restoran dijeli s McDonaldsom, čiji brand i ponudu jela nije potrebno naglašavati.

Svečanosti u Vukovoj Gorici nazočili su Sandor Fazimon, predsjednik Uprave INE, Vlatko Dujanić, operativni direktor Usluge kupcima i maloprodaja, Pavel Pavliček, predsjednik Uprave Globalne hrane (predstavnik McDonaldsa) te Juraj Šebalj, Class Plus ambasador.
