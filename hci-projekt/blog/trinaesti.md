---
title: "Odgođen 44. Središnji seminar Udruge trenera HRS-a"
date: "2020-08-28"
---

Poštovani sportski prijatelji,

kao što vam je već poznato, Hrvatski rukometni savez donio je odluku i planirao, ukoliko to epidemiološki uvjeti dopuste, organizirati redoviti godišnji trenerski seminar putem Udruge trenera u terminu od 04. – 06. rujna 2020. godine, u Zadru, tijekom završnog turnira SEHA – Gazprom lige.

Na naše traženje, dana 27. kolovoza, zaprimili smo mišljenje Ministarstva turizma i sporta, od dana 28. kolovoza, u kojem podržavaju opravdanost stava Hrvatskog rukometnog saveza da se trenerski seminar u Zadru ne održi zbog trenutačne pogoršane epidemiološke situacije u Republici Hrvatskoj.

S obzirom da Hrvatski rukometni savez komunicira na dnevnoj razini s Nacionalnim stožerom i Ministarstvom turizma i sporta, te uzimajući u obzir mišljenje navedenog ministarstva i struke, teška srca moramo vam priopćiti da se trenerski seminar u Zadru odgađa na neodređeno vrijeme.

Svi treneri oslobođeni su plaćanja licenci, te će isti dobiti licence za sve stupnjeve natjecanja, sukladno ranijim odlukama po propisanoj proceduri. Detalje te procedure moći ćete uskoro pronaći na stranicama Udruge trenera Hrvatskog rukometnog saveza: http://www.uhrt.hr

S poštovanjem,

Tomislav Grahovac
Predsjednik Hrvatskog rukometnog saveza
