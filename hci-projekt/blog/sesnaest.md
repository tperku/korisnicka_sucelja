---
title: "Udruga trenera nagrađuje svoje najuspješnije članove u 2019. godini"
date: "2020-08-04"
image: "./sesnaestaSlika.png"
---

Poštovani prijatelji rukometa,

Udruga trenera Hrvatskog rukometnog saveza (HRS-a) dugi niz godina dodjeljuje priznanja svojim vrijednim, zaslužnim i uspješnim članovima.

Sukladno tome, na 44. Središnjem seminaru trenera, koji će se održati u Zadru od 04. – 06. rujna 2020. godine, Udruga trenera HRS-a dodijelit će priznanja članovima za 2019. godinu.

U cilju što kvalitetnijeg i pravednijeg nagrađivanja, molimo sve članove Udruge trenera da nam pošalju svoje prijedloge.

S obzirom da imamo oko 650 članova koji redovito potvrđuju svoju licencu, molimo također sve županijske saveze, klubove, ali i sve Vas koji vrijedno radite na terenu da nam najkasnije do 24. kolovoza 2020., na e-mail adresu lidija@hrs.hr pošaljete svoje prijedloge za trenere ili trenerice, a za koje Vi smatrate da bi trebali biti nagrađeni za 2019 godinu.

Uz pisane prijedloge te obrazloženja potrebno je poslati životopis navedenog trenera ili trenerice sa svim rukometnim uspjesima i dostignućima.

Nagrade se dijele u dvije kategorije:
· za uspješne rezultate u 2019. godini
· za dugogodišnji uspješan rad u rukometu

S poštovanjem,

Lino Červar
Predsjednik Udruge trenera HRS-a
