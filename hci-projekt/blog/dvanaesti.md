---
title: "EHF EURO 2022: Ždrijeb kvalifikacija"
date: "2020-06-16"
---

U središtu Europske rukometne federacije (EHF) u Beču, obavljen je ždrijeb kvalifikacijskih skupina za Europsko prvenstvo 2022. godine koje zajednički organiziraju Mađarska i Slovačka.

Kao što je poznato od ranije, ulaskom u finale, odnosno osvajanjem srebne medalje na Europskom prvenstvu u Austriji, Norveškoj i Švedskoj ove godine, Hrvatska je uz Španjolsku i dva domaćina natjecanja osigurala izravni nastup na finalnom turniru 2022. godine. U kvalifikacijskom bubnju tako su se našle 32 reprezentacije, koje su bile razvrstane u 4 šešira ili pota. U prvom i najjačem, kao nositelji našle su se reprezentacije Norveške, Švedske, Danske, Francuske, Njemačke, Slovenije, Češke i Islanda. Prije samog ždrijeba, određeno je da se Kosovo ne može naći skupa sa Srbijom, pa je posebno ždrijebano iz četvrtog šešira.

EVO SVIH SKUPINA KVALIFIKACIJA:

1: FRANCUSKA, SRBIJA, BELGIJA, GRČKA

2: NJEMAČKA, AUSTRIJA, BOSNA I HERCEGOVINA, ESTONIJA

3: ČEŠKA, RUSIJA, UKRAJINA, FARSKI OTOCI

4: ISLAND, PROTUGAL, LITVA, IZRAEL

5: SLOVENIJA, NIZOZEMSKA, POLJSKA, TURSKA

6: NORVEŠKA, BJELORUSIJA, LATVIJA, ITALIJA

7: DANSKA, SJ. MAKEDONIJA, ŠVICARSKA,FINSKA

8: ŠVEDSKA, CRNA GORA, RUMUNJSKA, KOSOVO

Po dvije najbolje reprezentacie iz svake skupine i četiri najbolje trećeplasirane izborit će nastup na Europskom prvenstvu 2022. godine., što je ukupno 20 reprezentacija. Uz četiri koje već imaju izravni plasman, to je ukupno 24 ekipe koje će nastupiti u Mađarskoj i Slovačkoj od 13. -30. siječnja 2022. godine. Prvi susreti kvalifikacija igraju se 04. i 05. studenog 2020. godine. Drugo kolo na rasporedu je tri dana poslije, 07. i 08. studenog ove godine. Ostali susreti igraju se u sljedećoj godini. Šest reprezentacija koje u ožujku 2021. godine čekaju kvalifikacije za Olimpijske igre (Francuske, Portugal, Njemačka, Norveška, Slovenija i Švedska), igrat će susrete trećeg i četvrtog kola 06. i 07., odnsno 09. i 10. siječnja 2021. godine.
