---
title: "SEHA – Gazprom liga: Veszprem pobjednik treći put!"
date: "2020-09-06"
image: "./prvaSlika.jpg"
---

Veliko finale devetog izdanja SEHA – Gazprom lige pripalo je prema očekivanju, rukometašima Telekom Veszprema. Rekorder po broju naslova, skopski Vardar 1961, nije uspio ozbiljnije parirati klasi sastava koji je po mnogima jedan od najboljih na svijetu ovoga trenutka.

Pomalo iznenađujuće trener Vardara Stevče Alušovski, počeo je susret igrom sedam na šest. Telekom Veszprem je čini se bio spreman na to i odgovorio s tri pogotka za redom te već u otvaranju gurnuo crveno-crne u minus. Kada je semafor pokazao 5:1 za Veszprema trener skopskog sastava morao je pozvati minutu predaha. A igrala se tek osma minuta. Telekom Veszpreme nije spuštao gas ni jednog trenutka. Ali Vardar je momčad s karakterom. U jednom trenutku stigli su na minus dva (6:8), pa opet potonuli. Usponi i padovi njihova su konstanta na početku ove sezone. Najveća prednost koji je sastav Davida Davisa stvorila u prvom dijelu bila je plus pet. Na predah se ipak otišlo za Vardar prihvatljivih minus tri (12:15). Time prije jer su ima vratari u prvom poluvremenu obranili samo jednu loptu.

Vardar se silno trudio u nastavku. Ali kada god bi se barem malo približili, Veszprem bi pojačao ritam i pobjegao na nedostižnu prednost. Uz sve to imali su čudesno raspoloženog Rodriga Corallesa na vratima (ukupno 14 obrana) . On je na kraju izabran za MVP FINAL 4 u Zadru. U 48-oj već je bilo plus devet (19:28). U završnici više nitko nije igrao pretjerano čvrsto u obrani. Bio je to rukomet trči i pucaj. Završilo je s više nego uvjerljivih 34.26.

U momčadi pobjednika najbolji strijelac Petar Nenadić s pet pogodaka, kod Vardara 1961 Lovro Jotić i Gleb Kalarsh po četiri.

ALL – STAR TEAM SEHA – Gazprom League FINAL 4 2020
Najbolji vratar: Rodrigo Coralles (Telekom Veszprem)
Najbolje desno krilo: Gašper Marguč (Telekom Veszprem)
Najbolje lijevo krilo: David Mandić (PPD Zagreb)
Najbolji desni vanjski: Jorge Maqueda (Telekom Veszprem)
Najbolji srednji vanjski: Lovro Jotić (Vardar 1961)
Najbolji lijevi vanjski: Alexander Shkurinsky (Meskov Brest)
Najbolji kružni napadač: Andreas Oliver Nilsson (Telekom Veszprem)
Najbolji obrambeni igrač: Blaž Blagotinšek (Telekom Veszprem)
MVP: Rodrigo Corales (Telekom Veszprem)
